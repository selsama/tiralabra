## Viikko 4

Tällä viikolla olen työstänyt eteenpäin pelin tekoälyä. Minmax-algoritmiin oli jäänyt muutama pieni mutta sitäkin ilkeämpi virhe, joiden löytämiseen ja debuggaamiseen meni ikä ja terveys, mutta nyt se toimii. Parantelin myös metodia, joka arvioi tilanteen hyvyyttä. Nyt peliä voi pelata kaksi ihmistä, kissaa vastaan, tai seiniä vastaan. Seiniä ohjaava tekoäly tosin voitti minut joka kerta, joten pelissä on vielä tasapainotettavaa. Ajattelin lisätä kissalle mahdollisuuden kulkea vinottain, josko tämä tasapainottaisi tilannetta.
 
Aloitin myös omia tietorakenteita ja dokumentaatiota. Yksikkötestaus on hyvällä tolalla, kattavuus 93/88 %, mutta laajempaa testausta en vielä aloittanut.

Ensi viikolla hion ohjelman toiminnallisuuden palautuskuntoon, mukaan lukien käyttöliittymän pikkubugit ja jo mainittu tasapainotus (ja jos aikaa jää, satunnaistus pelin aloituksessa). Lisäksi paneudun testaukseen.

Tällä viikolla käytin työhön aikaa n. 12 h.
