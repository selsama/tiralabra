## Viikko 3

Tällä viikolla olen tehnyt pelin tekoälyä. Koko tekoäly-luokka on tämän viikon satoa. Tein alustavan metodin, joka arvioi kunkin pelitilanteen hyvyyttä kissan kannalta. Metodi ottaa huomioon, kuinka monen ulkoseinän ruudun kautta kissa voi päästä ulos, kuinka pitkä lyhin reitti ulos on ja mikä on reittien keskipituus. Aloitin myös min-max algoritmia, mutta se tekee vielä jotakin kummallista simuloidessaan seinäpelaajan vuoroa, enkä löytänyt, mistä kiikastaa. Palaan tähän tuoreemmilla aivoilla. Samasta syystä tekoäly-luokan testikattavuus on vielä matala.

Tällä hetkellä peliä voi pelata sekä kahden pelaajan versiona että kissaa vastaan. Kissan tekoäly voitti ensi kertaa kokeilevan testaajan, mutta itselleni se on vielä helppo voittaa.

Ensi viikolla tavoitteena on saada min-max-algoritmi toimimaan ja kenties myös alpha-beta-karsinta ainakin jollakin tasolla, sekä mahdollistaa pelaaminen kissalla. Haluaisin lisätä ohjelmaan myös satunnaisuutta, että se ei alkaisi aina samassa asetelmassa, mutta se on enemmän sellainen "jos aikaa jää"-osa. Omia tietorakenteita en ihan hirveän montaa tule tarvitsemaan, joten jos jotain itse ohjelmassa jää vielä seuraavan viikon hommiksi, ajan pitäisi kyllä riittää kuitenkin.

Tällä viikolla käytin työhön n. 13 tuntia.
